-10-

Eusebii testimonio intellegimus. ‘Leges dedit Charondas civibus suis, Catinensibus& et aliis
Chalcidicis civitatibus Italiae ac Siciliae. Quare vehementer multitudinis erga eumamor commotus
est, ita ut in patria urbe divino honore adficeretur¹). Voluntaria morte obiit, si credimus Diodoro
Siculo (lib. VII c. 19) et qui illum secutus est Valerio Maximo lib. VI c. 5 ita scribenti: „Sed
aliquanto Charondae Thurini praefractior atque abscissior ⁴ iustitia. Ad vim et cruorem usque
seditiosas conciones civium pacaverat, lege cavendo, ut siquis eas cum ferro intrasset, continuo
interficeretur. Interiecto deinde tempore, ex longinquo rure gladio cinctus, domum repetens,
subito indicta concione, sicut erat, in eam processit: ab eoque qui proxime constituerat, solutae
a se legis suae monitus: Idem ego illam, inquit, sanciam: ac protinus ferro quod habebat
districto incubuit. Cumque liceret culpam vel dissimulare vel errore defendere, poenam tamen
repraesentare maluit, ne qua frausiustitiae fieret.“ Verum quia eiusmodi 'legum sanctoris et
severitas et perversitas a fide abhorret, rerum pronuntiatorem ab auctore parum idoneo deceptum
esse arbitramur. Ciceronem Charondae instituta quorum in libris de legibus meminit, cognita
habuisse apertum ac perspicuum est. Etenim lib. II cap. 6: Sed, inquit, ut vir doctissimus
fecit Plato atque idem gravissimus philosophorum omnium, qui princeps de re publica conscripsit
idemque separatim de legibus eius, id mihi credo esse faciundum, ut, priusquam ipsam legem
recitem, de eius legis laude dicam; quod idem et Zaleucum et Charondam fecisse video, cum
quidem illi non studii et delectationis, sed rei publicae causa leges civitatibus suis scripserunt.
At omnium maxime memorabilis locus est lib. III cap. 2, ubi haec leguntur: magistratibus
igitur opus est, sine quorum prudentia ac diligentia esse civitas non potest, quorumque descriptione
omnis rei publicae moderatio continetur; neque solum iis praescribendus est imperandi, sed
etiam civibus obtemperandi modus: nam et qui bene imperat paruerit aliquando necesse est,
et qui modeste paret videtur qui aliquando imperet dignus esse. Itaque oportet et eum, qui
paret, sperare se aliquo tempore imperaturum et illum, qui imperat, cogitare brevi tempore sibi
esse parendum. Nec vero solum ut obtemperent oboediantque magistratibus, sed etiam ut eos
colant diligantque praescribimus, ut Charondas in suis facit legibus. .

Zaleucum — Pythagorae discipulis haud pauci antiquorum adnumeraruut, velut Diodorus
(Diod. Sicul. XII, 20) Seneca (ep. 90, 6) Diog. L. (VIII, 16) Suidas V. Ζάλευκος), quibus
accedunt Porphyrius (vit. Pythag. c. 21) et Jamblichus (vit. Pythag. c. 7) Samium philosophum
illius opera leges imposuisse adfirmantes. Ex Eusebii testimonio qui Zaleuci florem in Olympiadis
XXIX annum primum vel in annum a. Chr. n. 664 incidere docet, efficitur eum Pythagora
antiquiorem esse3).

leges vivendi — non est cur exemplum Bakii sequamur, qui leges vivendi dici posse
negat et transponi verba vult: leges et vivendi disciplinam daturum. Nam ut lex vivendi
norma est universa, ad quam vita dirigatur, ita leges sunt singula, quibus vita conformetur,
praecepta.

Μ. Est huius vcro disputationis, Quinte, proprium id, quod expectas, atque utinam
esset etlam facultatis meae. Sed profecto ita se res habet, ut, quoniam vit-iortun emen-
datricem legem esse oportet commendatricemqne virtutum, ab ea vivendi doctriua ducatur.

²) Aristot Polit. Π, 12. Plato de republica X, p. 599.

¹) Jamblichus de vit. Pythag. c. 30. cf. Mullach‚ frg. phil. gr. 11 p. XXV sq.
³) cf. Mullach H p. XL.

